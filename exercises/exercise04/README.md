# 02.11.2017: Структура от данни стек. Реализация на последователното и свързаното представяне на стек. Приложения на стек.

Стекът е контейнер от обекти, които биват вкарвани и изкарвани на принципа LIFO (last in first out) == FILO. Обектите могат да бъдат вкарвани и изкарвани по всяко време, но се изкарва само този, който последно е бил вкаран. Името „стек“ произлиза от идеята за диспенсер за чинии с пружина (stack of plates in a spring loaded cafeteria plate dispenser), а оттам идва и името на метода за вкарване на елемент в стек &ndash; push, т.е. push down (a plate), и pop &ndash; pop up (a plate). Поради тази причина може да срещнете стандартния стек и като pushdown стек.

## Последователно представяне

Използваме масив, за най-просто може да е статичен, а може и разширяващ се.

### push
1. Проверяваме, дали има място в масива за нов елемент
  * Ако не &ndash; разширяваме стека
1. Добавяме новият елемент
1. Увеличаваме индекса

### pop
1. Проверяваме, дали стекът е празен
  * Ако да &ndash; приключваме / хвърляме exception
1. Връщаме стойността на най-горния елемент
1. Намаляме индекса

## Свързано представяне

Използва се свързан списък с клетки, структура с две полета: указател към елемент от същия тип и поле за стойност.

### push
1. Правим клетка, която да държи новата стойност
1. Добавяме новата клетка към свързания списък

### pop
1. Проверяваме, дали стекът е празен
  * Ако да &ndash; приключваме / хвърляме exception
1. Взимаме стойността от клетката на върха на стека.
1. Премахваме клетката от върха на стека.
1. Връщаме стойността.

## Приложения

### Програмен стек
По време на изпълнение на програма, runtime средата поддържа програмен стек. Обикновено намиращ се във високите адреси напаметта, стекът расте в посока към нулевия адрес за (x86). Регистър, наричащ се „стек указател“ пази върха на стека и променя състоянието си при всяко push-ване или pop-ване. Наборът от стойности push-нати за едно извикване на функция се нарича „стекова рамка“, която съдържа поне върнатата стойност това извикване. При всяко такова извикване адресът на връщане и информация за средата от където е направено се запазва на стека. Вече извиканата функция създава нова стекова рамка.

Стековият указател съдържа най-малкият възможен за елемент от стека адрес, така че валидните адреси са тези по-големи или равни на неговия. Стековото дъно е най-малкият валиден адрес на стека. Когато стекът се инициализира, стековият указател сочи дъното. Границата на стека е най-малкият валиден адрес на стека. Ако стековият указател стане по-малък от границата, тогава настъпва stack overflow, обикновено при бездънна рекурсия.

## Задачи

1. Напишете темплейтен клас за стек използващ свързаното представяне.
1. [Maximum Element](https://www.hackerrank.com/challenges/maximum-element/problem)
1. [Game of two stacks](https://www.hackerrank.com/challenges/game-of-two-stacks/problem)
