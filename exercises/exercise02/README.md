# 20.10.2017: Анализ на алгоритми. Асимптотична нотация. Нотации: O(n), Ω(n), θ(n).

## Какво е алгоритъм?

Алгоритъмът е добре дефинирана изчислителна процедура, която взима някаква стойност или набор от стойности, като вход, и връща друга стойност или набор от стойности, като изход. Тогава, алгоритъм е последователността от стъпки, които трансформират дадения вход в желания изход. Или по-просто казано, алгоритъм е процедура, която решава дадена задача. Още по-просто казано, алгоритъм е рецепта.

Даден алгоритъм е коректен, ако за всеки негов вход, той връща очаквания изход. Казваме, че коректния алгоритъм решава поставената изчислителна задача. Обратно, ако алгоритъм не е коректен, то съществува вход, за който алгоритъмът връща неочакван изход.

## Какви проблеми се решават с помощта на алгоритми?

Причина за по-задълбоченото изследване и разработване на алгоритмите, е сортирането. Практическите приложения на алгоритмите са всеобхватни:
* Human Genome Project ([Fast algorithms for large-scale genome alignment and comparison](https://www.ncbi.nlm.nih.gov/pmc/articles/PMC117189/))
* Internet ([Algorithms, Games, and the Internet](http://www.eecs.harvard.edu/~parkes/cs286r/spring02/papers/stoc01.pdf))
* Crypto ([5 Common Encryption Algorithms and the Unbreakables of the Future](https://www.storagecraft.com/blog/5-common-encryption-algorithms/))
* Производство ([Bin packing problem](https://en.wikipedia.org/wiki/Bin_packing_problem))
* Политика ([A Bayesian Prediction Model for US Presidential Elections](https://www.ocf.berkeley.edu/~vsheu/Midterm%202%20Project%20Files/Rigdon2009.pdf))
* Транспорт ([Heuristics for the Traveling Salesman Problem](https://web.tuke.sk/fei-cit/butka/hop/htsp.pdf))

## Асимптотична нотация

В асимптотичния запис обикновено не се използват константи, тъй в много случаи константите могат да бъдат компенсирани от хардуера на машината, върху която се изпълнява алгоритъма. Функциите от друга страна пък се различават по порядък, така че колкото и да е голяма някоя константа на асимптотично по-бързата функция, рано или късно, тя ще започне по-ефективно изчисление от по-бавната. Също така, ние по-скоро се интересуваме от скоростта на нарастване, от което може да добием представа чрез асимптотичната нотация.

### Big Oh
Описва горната граница на времевата функция на алгоритъма, т.е. най-лошият случай. Алгоритъм, който отпечатва елементите на един масив е със времева сложност O(n), но той също така е и със сложност O(n^2), O(n^3), O(2^n). Значи сложността на алгоритъм в O(f(n)) е **не по-бързо нарастваща** от f(n). Но тъй като на нас ни служи да знаем най-бавно нарастващата такава функция, то използваме нея, когато определяме горната граница на алгоритъма, в случая това ще бъде O(n).

### Big Omega
Описва долната граница на времевата функция на алгоритъма, т.е. най-добрият случай. Отпечатването на елементите на един масив е с времева сложност Ω(n), но също така и с Ω(logn), и дори с Ω(1). Единственото, което знаем е, че сложността на алгоритъма e **не по-бавно нарастваща** от тези функции. Затова тук, по-скоро гледаме най-голямата такава граница, а и по принцип рядко се използва Ω нотацията.

### Big Theta
Описва тези функции, които са комбинация и от Big Oh, и от Big Omega, т.е. сложността на даден алгоритъм нараства със скоростта на нарастване на дадената функция. Значи времевата функция описана от алгоритъма може да бъде заградена с константа по функцията, към чийто клас принадлежи.
Може да бъде изграден канал с помощта на умножение с някакви константи, по-големи от нула, на тази функция, така че функцията на нарастване на вашия алгоритъм да се помести в изградения канал.

## P, NP, NP-hard,  NP-complete

P (polynomial time) са всички задачи, които са решими за полиномиално време, т.е. функцията на асимтотичната им оценка е някакъв полином. NP (nondeterministic polynomial time) са всички задачи, чиито резултат може да бъде проверен за полиномиално време. Един от известните все още нерешени проблеми е, дали P ?= NP. Всяка година има поне по един научен труд твърдящ или че равенството е изпълнено, или обратното. NP-hard са група от задачи, до които всяка NP задача може да бъде сведена. Не всички задачи обаче от Np-hard групата са NP. NP-complete са задачите, които са в NP-hard и са NP и така нататък. :-)

## Полезни връзки
* [Know Thy Complexities!](http://bigocheatsheet.com/)
* [Complexity Cheatsheet](http://web.mit.edu/broder/Public/asymptotics-cheatsheet.pdf)
* [ФМИ курс: Дизайн и Анализ на Алгоритми](http://cauchy.rocks/fmi/2-year/2-semester/design-and-analysis-of-algorithms/exercises/4-group/)
* [Quora: What would happen if someone proves P == NP or P != NP](https://www.quora.com/What-would-happen-if-someone-proves-P-NP-or-P-NP)
* [ACM Magazine: The Status of the P Versus NP Problem](https://cacm.acm.org/magazines/2009/9/38904-the-status-of-the-p-versus-np-problem/fulltext)
* [NP-hard Problems](http://www.dcs.fmph.uniba.sk/~fduris/VKTI/3color_HamCycle.pdf)

## Задачи

1. Намерете рекурсивен алгоритъм за намиране на n-тото число на Фибоначи и го имплементирайте. Анализирайте времевата сложност на алгоритъма.
1. Ако горният алгоритъм не е със сложност O(n), помислете как може да стане.
1. \* Потърсете начин сложността да се смъкне до O(logn).
